---
templateKey: 'article-page'
title: 'Включете се в пролетното почистване на Карадере'
slug: 'vklyuchete-se-v-proletnoto-pochistvane-na-karadere'
date: '2012-03-22T00:00:00.000Z'
author: 'pavelan'
cover: ''
meta_title: 'Включете се в пролетното почистване на Карадере'
meta_description: ''
tags:
  - Действие
---

Пролетното почистване на Карадере е насрочено за уикенда на 7 - 8 април 2012 г. Желаещи да се включат винаги са добре дошли на [страницата на почистването](http://www.facebook.com/events/271580146256297/) във Фейсбук или по е-поща, а идеята на организаторите от Гражданска инициатива "Да спасим Карадере" е това да е първото от много подобни почиствания. Идеята за почистването бе вдъхновена от интервю по БНР с Димитър Атанасов от [Surfrider Foundation - България](http://www.facebook.com/surfriderbg/info), където той обяви намерението на организацията да организира за втори пореден път почистване на Черноморието. От този момент, с ценната помощ на Фейсбук, изясняването на датата и момента и набирането на първите десетина желаещи да участват доброволно в почистването отне не повече от седмица.  За почистването са информирани представители на МРРБ, което е действащият стопанин на плажа при липсата на концесионер. Удо Чудо, координатор на природозащитната организация "Зелени Патрули" и дългогодишен карадеерец е подал запитвания за съдействие и към местната община Бяла, варненска област, и фирми, занимаващи се със събиране и обработка на отпадъци. Всякакакво съдействие за организацията е добро дошло - от осигуряване на на чували, ръкавици и извозване на събраните отпадъци, до транспортиране, изхранване и настаняване на участниците и пряка финансова подкрепа. За контакти, е-поща: [karadere.save groups.facebook.com.](mailto:karadere.save@groups.facebook.com)

Планът е доброволците да пристигнат в с. Горица и да започнат почистване на плажа и зоните около него и коларския път в 10.00 ч в събота, 7 април. Участието в почистването е изцяло на доброволни начала и участниците тряба сами да си осигурят транспорт и подслон в близкото с. Горица. До момента вече тече усилена координация във Фейсбук на местата в коли от София и Варна и се търсят контакти с местни хора, които да предложат подслон на изнурените почиствачи. Има и желаещи за къмпингуване, въпреки ранния сезон. Вечерта в събота участниците ще се разтушат с активен купон край огъня, с китарен звън и руйно местно вино, а на сутринта в неделя почистването ще продължи до към обяд. Дежурен отряд ще се грижи за децата, докато родителите се трудят.
