---
templateKey: 'article-page'
title: 'За Карадере или какво разбира свиня от кладенчова вода'
slug: 'za-karadere-ili-kakvo-razbira-svinya-ot-kladenchova-voda'
date: '2014-10-11T00:00:00.000Z'
author: 'robotovictor'
cover: ''
meta_title: 'За Карадере или какво разбира свиня от кладенчова вода'
meta_description: 'Нужна е всеобща активна позиция, която не се изчерпва само с викане по кервана.'
tags:
  - Страница
---

Още трябва! Нужна е всеобща активна позиция, която не се изчерпва само с викане по кервана... Нужно е всеки да защитава каузата, споделяйки с близки и познати за какво става въпрос с цел излизане от изолираност и делене на обществото, като при това се има пред вид, че останалите хора не са "срещу" природата, а са просто "приспани", или някакви врагове, а им е нужна нашата помощ, за да се отворят очите какво става. Включително и на МОСВ и кабинета и следващия... защото те, както и медиите и останалите хора, ни приемат до голяма степен за част от всеобщия сериал, по-специално в ролята на "някакви" "недоволни" "млади", а не като тяхната собствена, изтичаща на последни капки, кръв. Иначе, когато говорим на управници за това, какво МОГАТ по закон и явно ТРЯБВА да направят, те пак ще си мислят за техни си схеми или, че това е поредна серия (даже последна за дивите ни плажове), която ще премине...

Необходимо е да се спрат строителните намерения с министерско решение на основата на това, че няколко хиляди млади реални българи се подписаха законно и за отрицателно време за това, на Карадере да бъде даден статут на РЕАЛНО защитена територия веднъж завинаги, вместо всеки път да има подписки и протести. Тези наши действия, както и последващите ни такива, пред тези и следващите след тях управници, са и ще бъдат доказателство за реалността на тази нужда от защита на Карадере, доказателство че карадере отдавна се е превърнало в социо-културен феномен, при това на наднационално равнище. Та нали германците и много други туристи идват дори пеша до този плаж, засвидетелствайки неговата значимост именно в автентичния му, безценен вид... И НИЕ сами да погребем това свое най-голямо и последно останало морско съкровище. Да, ние! - Ние, защото, ако успеем да го направим ще бъде с всеобщи усилия и тогава няма ние, те, вие не сте и прочие излишни деления. И тук идва ролята и личния пример на всеки от нас, не само на улицата, но навсякъде, всеки миг, всеки час.

...Ако ли не - то тогава ще има ние и ТЕ, за които ние ще сме пасмина, която надава вой и несъстоятелни искания: ще отговарят отрицателно с мотиви като, това че не ни интересувало социалното бъдеще на народа, а само сме искали сляпо да спираме строенето заради всяко едно дърво, че на Карадере имало вече предоставен законов ред (на хартия) и се съблюдавало да няма нарушения с планираните строежи (каква гротеска!) и не можело да се картографира цялата България със защитени територии, (които даже се застъпвали) и още едно, последно  ЧЕ - че не можело да се защитава природно място на основата на социални искания, вълнения и терзания на група хора. Тук е разковничето: не само, че става въпрос за природа, но тя явно е толкова хубава, неповторима и ценна, че успява да израсне до социо-културен феномен, да не изброяваме колко млади, бебета, делфини ходят там и филмите за Карадере. Това идва да (по)кажем НИЕ. Всички. включително отговорните публични личности, които следва да вземат решение по съхраняването на феномена КАРАДЕРЕ и дори промотирането му в настоящия му, непокътнат вид, и това е задача и за медиите, както и персонално за всеки един от нас - като се почне от почистването на плажа и гората и се стигне до софийските улици и мастити сгради... едно почистване, което започва отвътре.

Иначе... Ако ли е иначе - пак ще сме само НИЕ, заедно. само че ще сме "заедно в кюпа". Няма да има разлика помежду ни като общество, така както почти няма разлика и между българските плажове - те всички са бетонирани, асфалтирани и най-малкото вкарани в мобилен обхват... с изключение на един. Самата природа няма да ни различава, ще ни вижда като един общ и безотговорен субект. субект, който не я заслужава. И в такъв един случай, няма да го има Карадере за нас, няма и да е нужно. Както се казва в една поговорка: "Какво ти разбира свиня от кладенчова вода?"
