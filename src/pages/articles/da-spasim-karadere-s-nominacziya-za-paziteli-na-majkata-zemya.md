---
templateKey: 'article-page'
title: '"Да спасим Карадере" с номинация за “Пазители на Майката Земя”'
slug: 'da-spasim-karadere-s-nominacziya-za-paziteli-na-majkata-zemya'
date: '2015-04-24T00:00:00.000Z'
author: 'earthling'
cover: ''
meta_title: '"Да спасим Карадере" с номинация за “Пазители на Майката Земя”'
meta_description: ''
tags:
  - Блог запис
---

По повод Деня на Земята, в България ще се връчват **[награди "Пазители на Майката Земя"](https://www.facebook.com/events/379566562236098/)** за личности, организации и проекти с принос към опазването на природата и възпитание в дух на уважение към нея. Те са част от дейността на Световния пакт за осъзнатост, който работи за международни Права на Майката Земя.

**Сред номинираните е и Гражданската инициатива “Да спасим Карадере” в лицето на Мария Лалева. Признанието се дава за дългогодишни действия по опазването на местността Карадере в нейния девствен вид, като място за обитание на дивата природа и отговорно общуване на човека с нея.**

Раздаването на наградите ще се случи по време на **[Свободния фестивал на семената, разсадите и фиданките](https://www.facebook.com/events/328217664034815/)**,организиран за трета година у нас от доброволческата формация **[Зеленият Отбор на България](https://www.facebook.com/greenteambg)**. Входът е свободен, от 10:00 часа в събота (25 април) до 17:00 в неделя (26 април), във Фестивален център “Уди” – гр. Елин Пелин, с настаняване на къмпинг. Вдъхновен от фестивалите на семената в Пелити, Гърция, подобно на тях включва свободна размяна на посадъчен материал от стари сортове, лекции за природосъобразно земеделие и пермакултура, представяния на природозащитни проекти, среща на активисти за свободата на семената, фолклор, кулинария…
Пълната програма на фестивала и форма за въпроси можете да видите [тук](https://docs.google.com/forms/d/1aYcV72wUK7UnyQPNsxYEi6MTHdyTLXboLYhmvtTx70Y/viewform?usp=send_form).

Самата церемония е насрочена за 17:30 часа в събота. Сертификатите връчва пътуващият писател и учител Свами Парамадвейти, който ще посети нашата страна по време на фестивала. Освен него, в **[Световния пакт за осъзнатост (Икуашендуна)](https://www.facebook.com/WorldConsciousPactBG)** участват общностите на индианците Аруако, Кива и Коги от Сиера Невада, Колумбия; борецът за права на коренните жители и природата Мамо Лунтана; световноизвестната активистка за чиста храна д-р Вандана Шива от Индия и други. Пактът прилага светогледа на коренните жители за осъзнат живот в хармония и цялост с природата, и подпомага инициативи за юридически признати права на Земята с цел природозащита. В България има развита дейност с активни носители на идеята, организирани събития и срещи с музика, филми и общуване, както и ежедневни обедни медитации. Всеки, който приема в сърцето си Правата на Майката Земя, може да бъде част от Икуашендуна.
