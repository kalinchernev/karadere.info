---
templateKey: 'article-page'
title: 'Протестно шествие в защита на Карадере в неделя, 23 март 2014'
slug: 'protestno-shestvie-v-zashita-na-karadere-v-nedelya-23-mart-2014'
date: '2014-03-21T00:00:00.000Z'
author: 'pavelan'
cover: ''
meta_title: 'Протестно шествие в защита на Карадере в неделя, 23 март 2014'
meta_description: ''
tags:
  - Действие
---

Следващата протестна акция в защита на Карадере от попълзновенията на управляващите, общинарите и строителните търгаши ще бъде в неделя, 23 март, 2014, в София, на езерото Ариана от 17.00 ч. Протестът се организира [във фейсбук](https://www.facebook.com/events/420311444772313/?ref_notif_type=like&source=1) и обявява следните искания:

1\. Спешно приемане на предложените промените в Закона за устройство на Черноморското крайбрежие, спиращи строителството в защитените зони по местообитанията - включително Карадере, Иракли, Странджа, Камчийски пясъци, дюните на Несебър и др.  
2\. Отмяна на скандалното решение за инвеститор клас А на проекта в Карадере.

Въпреки протестите, предизборните обещания и законите, правителството дава рамо на застрояването на Карадере от офшорка с незнайни собственици. По супер нагъл начин - чрез подписан Меморандум за приоритетна инвестиция, за да се избегнат законови процедури и да се залъжат едри инвеститори, че проектът е в кърпа вързан.

Министърката на околната среда Искра Михайлова очевидно е твърде ниско и не е запозната с далаверата: преди месец тя обяви, че в РИОСВ няма постъпили инвестиционни намерения за Карадере. Навярно защото в проекта е замесено името Станишев - един от архитектите на проекта е арх. Георгий Станишев, брата на Сергей.

В обхвата на две защитени зони по Натура 2000 са предвидени 1200 самостоятелни жилищни единици, в сгради от 1 до 5 етажа. При спазване на законите проектът е обречен! Но закони за управляващите явно няма, а местните общинари ламтят за нов Слънчев бряг върху дюните на Карадере.

Инвеститорите - Мадара Юръп, са обявени за приоритетни и ще бъдат обслужвани по Закона за насърчаване на инвестициите, независимо, че са офшорна компания. Припомняме, ЕС има директива, която цели собствеността на офшорките да е ясна до физическо лице и участието им да е ограничено. При нас закона за офшорките беше направен от Делян Пеевски и Йордан Цонев, виждаме кого обслужват.

Ако сте съгласни, останете вкъщи. Ако ви пука, излезте!
