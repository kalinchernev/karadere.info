---
templateKey: 'article-page'
title: 'Разрешеното строителство над Кара дере сред причините за поискана оставка на министър Караджова'
slug: 'razreshenoto-stroitelstvo-nad-kara-dere-sred-prichinite-za-poiskana-ostavka-na-ministr-karadzhova'
date: '2011-06-29T00:00:00.000Z'
author: 'kdAdmin'
cover: ''
meta_title: 'Разрешеното строителство над Кара дере сред причините за поискана оставка на министър Караджова'
meta_description: ''
tags:
  - За дерето
---

Граждани поискаха оставката на министъра на околната среда и водите Нона Караджова в сайта  на инициативата за спасяване на природен парк "Странджа." Искането се намира на адрес [http://savestrandja.ludost.net/](http://savestrandja.ludost.net/). Сред основанията за поисканата оставка е посочен отказът на МОСВ да отмени издаденото през м. март от РИОСВ - Бургас положително становище по екооценка на проект за строеж в местностите Бостан тарла и Светерица, над Кара дере.

Текстът на искането гласи:

_Ние гражданите на Република България изпитвам силен срам от лъжите, изказани от Нона Караджова и поведението й през последния месец. Ако за един месец тя успя да нанесе толкова поразии, представете си какво ни чака до края на мандата й! Този Министър и неговият екип са опасни не само за България, те са опасни и за Европа!_

_Чиста лъжа е, че Натура 2000 води до обезлюдяване на региони, че е оскъпила магистрала с един милиард, че местното население придобива крайно негативно отношение към Натура 2000. Шокиращо е, че Министърът твърди, че не знае какво биоразнообразие има в България и не може да прецени какви отговорности поема - и да праща за решение за след края на мандата си!!! Шокиращо е, че тези лъжи не се казват пред българския народ, а пред Съвета на европейските министри на околна среда!!!! А отказа на България да поеме каквито и да е конкретни ангажименти по отношение на опазването на европейската природа е просто потресаващ._  
_Действията на Нона Караджова в страната показват чии интереси обслужва_  
_\- тези които са довели и ще доведат до застрояване и добив на газ в Странджа, Карадере, Национален парк Пирин, всички планински реки и т.н._

_Това са само част от "постиженията" на Нона Караджова през месец юни 2011:_

_1\. Опита без успех да бойкотира Европейската стратегия за биоразнообразието, в т.ч. компрометира строителството на магистрала Струма и на успешното въвеждане на НАТУРА 2000._  
_([http://forthenature.org/news/2021](http://forthenature.org/news/2021), [http://www.dnevnik.bg/)](http://www.dnevnik.bg/))_

_2\. Изолира природозащитни НПО като представители в експертните съвети на МОСВ ([http://www.bluelink.net/index.shtml?x=43404](http://www.bluelink.net/index.shtml?x=43404))._

_3\. Не отмени решение на РИОСВ Бургас за застрояване на Карадере, въпреки обещанията на Бойко Борисов ([http://karadere.info/case/2011jun10_mosv_otkaz](http://karadere.info/case/2011jun10_mosv_otkaz))._

_4\. Разреши на Йордан Цонев от ДПС да застроява Парк Странджа, инвеститор до село Резово е съпругата му Пролетина_  
_([http://www.moew.government.bg/recent_doc/nature/upload/2011/Reshenie_21-OC.pdf](http://www.moew.government.bg/recent_doc/nature/upload/2011/Reshenie_21-OC.pdf))_

_5\. Разреши без оценка за съвместимост и ОВОС проучване за добив на шистов газ от находище Силистар (на брега на Странджа) и на огромна площ в североизточна България_

_([http://www.bbt.tv/#video_6971](http://www.bbt.tv/#video_6971), [http://www.sozopol.org/](http://www.sozopol.org/))_

_6\. Упорито отказва да даде публичност на резултатите от измерванията на концесията на Юлен АД в Пирин извършени от МОСВ през 2010 г._  
_([http://forthenature.org/news/2010](http://forthenature.org/news/2010))_

_7\. Отказва на рибарско сдружение "Балканка" (с 2000 подписка) да въведе мерки за опазване на реките в оценката за съвместимост на плана за ВЕИ и плановете за управление на речните басейни ([http://www.dennews.bg/](http://www.dennews.bg/))._

_8\. Мълчалив отказ да спре строителството на поредните 2 ВЕЦа по река Влахина (Пирин) след жалба на рибарско сдружение "Балканка"._

_9\. Не прави нищо да спре неадекватни процедури по оценки за съвместимост, с които Регионалните инспекции по околна среда и води унищожават зоните от Натура 2000 (вече има и унищожена точка от националната система за мониторинг на биологичното разнообразие)._
