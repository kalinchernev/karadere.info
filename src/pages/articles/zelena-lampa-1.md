---
templateKey: 'article-page'
title: 'Зелена Лампа 1'
slug: 'zelena-lampa-1'
date: '2015-08-04T00:00:00.000Z'
author: 'robotovictor'
cover: ''
meta_title: 'Зелена Лампа 1'
meta_description: 'През април 2015 г. общинския съвет на гр. Бяла приема в своя наредба нов член. С него се забранява разполагането на каравани, палатки и кемпъри на територията на общината извън места, обозначени като къмпинг – такива там няма.'
tags:
  - Статия
---

През април 2015 г. общинския съвет на гр. Бяла приема в своя наредба нов член. С него се забранява разполагането на каравани, палатки и кемпъри на територията на общината извън места, обозначени като къмпинг – такива там няма. Юридическият им мотив е на конституционно ниво – застрашаване на здравето на пребиваващите граждани... които де факто обаче са летуващите на Карадере. В началото на юни започват засилени полицейски проверки на отделни граждани, летуващи на плаж Карадере и в гората непосредствено над него, част от която е собственост на неизвестни лица, дали съгласието си на общинските органи и МВР да гонят оттам с джи-пи-ес координати нарушителите. Граждани са предупреждавани за актове, връщани и гонени дори по земния път извън местността, който е обществен. Множество граждани на Бяла в навечерието на местните избори са също изненадани и несъгласни с хода на своите общински управници... явно продиктуван от областно ниво. „Липсата на диалог” се оказва повсеместна. В отговор граждани на доброволни начала предприемат редица мирни юридически стъпки: Подаден е сигнал до Инспектората на МВР за вътрешна проверка за полицейски произвол (в резултат при следващата заповядана поява на МВР в района „повече от месец по-късно” униформените полицаи заявяват на летовниците, че са на плаж.); Подадена е частна жалба до Административен съд Варна срещу ограничаващите гражданските права с наредбата си местни органи на самоуправление. Жалбата ще бъде разгледана по същество, не е уважено обаче искането в нея за междувременно спиране действието на спорната разпоредба; Летуващи на Карадере юристи изготвят е законосъобразен текст в съответно Уведомление до община Бяла,с с което се обявява граждански протест срещу превишаването на права от страна местните органи, наредбата и подпомагането на незаконните строителни намерения. С въпросния текст на уведомлението всеки несъгласен със забраната за диво къмпингуване или с евентуално глобяване или гонене на къмпингуващи автоматично се счита за протестиращ и съответно в правото си да е на Карадере с палатка или каравана...
