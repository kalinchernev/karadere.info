---
templateKey: 'article-page'
title: 'МОСВ отказа да отмени екологичното разрешение за строежа на Бостан Тарла'
slug: 'mosv-otkaza-da-otmeni-ekologichnoto-razreshenie-za-stroezha-na-bostan-tarla'
date: '2011-06-17T00:00:00.000Z'
author: 'kdAdmin'
cover: ''
meta_title: 'МОСВ отказа да отмени екологичното разрешение за строежа на Бостан Тарла'
meta_description: ''
tags:
  - Случай
---

С писмо от 10 юни 2011 Министерство на околната среда и водите информира СДП "Балкани" за отказа си да отмени становището по екологична оценка,  с което РИОСВ - Бургас даде зелена светлина на проекта за строеж в местностите Светерица и Бостан тарла, над Кара дере. Активни граждани и природозащитници от цялата страна подготвят протестни действия пред Министерския съвет, паралелно на обжалването на решението пред Върховния административен съд.  Отказът на Министерството да отмени акт, който противоречи на законите и обещанието на правителството да съхрани Кара дере като една от последните незастроени природни територии, говори за неспособност на държавата да отстоява собствените си правила и приоритети, коментираха от Гражданска инициатива "Да спасим Кара дере."  Активистите започват да набират средства за протестни и правни действия. Отказът на министерството да разгледа жалбата на "Балкани" е на основание, че пропуснат административния срок за обжалване от 2 седмици след обявяване на решението.
