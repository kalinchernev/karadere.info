---
templateKey: 'article-page'
title: 'По Следите На Изчезналия Плаж'
slug: 'po-sledite-na-izcheznaliya-plazh'
date: '2016-02-29T00:00:00.000Z'
author: 'robotovictor'
cover: ''
meta_title: 'По Следите На Изчезналия Плаж'
meta_description: ''
tags:
  - Статия
---

Българийо,...  
_  глас от младоженец и от невеста няма вече да се чува в тебе; защото твоите търговци станаха големците на земята                                                                                                                                                                   Откровение на Йоан 18:23 _

На 1 март 2016 година разбрах, че в българския парламент група депутати ще гласуват промяна в закона за устройството на Черноморското крайбрежие , с която ще въведат природосъобразното къмпингуване в защита на последните незастроени плажове...

Те, които ме прокудиха заедно с другите млади българи да търсим поминък в странство, сега ми дават надежда, че нещо може би ще се промени, може би ще се върна в родната си страна да създам там семейство, че вече не ми остава време много и на мен. Чувам и гледам по интернет, че на черноморския бряг, там на дюните, мои познати правят сватби, възкръснал анахронизъм, с който се срещам само в сънищата си. Остава да намеря кой точно е този плаж и да се върна там с късмета си.

След 2013-та година най - напредналата страна в Европейския съюз, една от малкото със собствена парична единица, по-различна от еврото поради напредналостта си, - Англия - отвори границите си румънци и българи и румънци. За последвалите три години близо 200 000 (двеста хиляди) предимно млади българи се изнесоха от другата страна в Европейския съюз със собствена парична единица, най-слабата, - България да работят и живеят нсред непривичната им, студена мрачна Англия.  На фона на спускащия се рязко като гилотина отрицателен прираст в страната ни тази цифра изглежда като обещание за държава с най - висока средна възраст на жителите си внепосредствено бъдеще, което води до картина на едно голямо гробище, камбаните на родните църкви отдавна бият почти във всички случаи единствено на умряло. Куриозният факт, който доказва теча на младите българи в последните над две години е не официалния брой на издадени британски работни карти, а това че официално безработицата в България за последната година намалява! претръпналите на лъжи, младежи, разбира се, не се връщат. ИЛи ако го правят е само, за да си върнат удържаните далече от дома, данъци. Двете страни са като предната и задната  част от кораб с пробит корпус, в който водата във вид на чуждоземни бегълци си пробива път на огромни вълни. И кораба вече се разпуква като най-вероятно едната, предната   част, ще се откъсне и избяга далеч, още по - на запад, англичаните ще имат референдум дали да излязат от Европа през месец юни... А за последните корабни плъхчета, които не успеят да прегризат със зъбки въжето около врата си, ще остане най - източния остров на Стария континент. Едно малко парче земя, зеленина и пясък, който да плава във веселие на изток, в слънчевото топло Черно Море подобно на сватбата напук в края на филма Ъндърграунд на Костурица. Но кой беше този плаж ? - може би имам шанс да го сваря.

Представителите на народа, които утре по обяд ще коват наново закона, посочват най-чистите си мотиви: опазването на Корал, Иракли, Карадере и другите. За целта  е нужно да се вкара в законовия текст изрична забрана за строителство в прилежащите към плажовете територии. Дано не пропуснат да я вкарат в закона тази забрана. Последни останки от родна будна младеж ще се събере пред Народното събрание да им го напомни с най-последните си зрънца вяра. да не би да се объркат!, - защото забраната, която посочват за гласуване е забраната за  нощуване в зоната на плажната ивица - все едно палатки са това, което разрушава дщните или каравани - подстъпите към тях. Ако, Недай Си, Боже, това стане няма как дори съда да спира актовете, с които ще се разрешава строителство. Същите тези актове, които безуспешно биват атакувани години наред в изгнилата съдебна система в страната. Ако се случи да е незаконен някой административен акт на крайморска община, той неминуемо отива на различни инстанции с различни присъди, като стига най-много до Върховния Административен Съд, който подобно на Върховния Съдебен Съвет взима решения измежду мнозинство членове, които са назначавани по политически ред от управляващото правителство. Малцинство са съдебните магистрати в тях, които и без това са зависими отгоре косвено поради целенасочено им отрупване с непостожимо количество дела, така че да закъсняват и да са в нарушения, а броя им умишлено не се увеличава. Като капак виждаме как прокурори по дела на държавата срещу мафиоти - антимафиоти си дават самоотвод, да не би да бъде осъден, който не трябва... Подобна вмирисана съдебна система на теория поне би могла да послужи за така пред международните съдилища след изчерпване на родните законови средства и така Европа да напляска непослушните... Но и това няма как да стане ако самите ни закони постановяват, че може да се строи на някакви си 100 метра от последната ивица плаж. И ако броя на  депутатски карти покаже, че не е нужно да се забрани строителството на километри, а палаткуването на метри, няма кой да откликне на самопроклятието.

Може би медиите ще отдадат дължимото на това, което предстои да се случи или единственото публично пространство, в което реалните курсове на действия се обсъждат са актуалните групи и събития във фейсбук. Отговор за това дава навярно факта, че случайно или не при създаване на фейсбук събитие, чието място е площада пред Народното събрание стената на събитието автоматично свива описанието и дискусиите си за да даде път на безкрайно наводнение от избрани снимки от протести с грозни гледки на счупени глави, низвергнати лидери в пререкания и въобще най-отрицателните протестни черти, към които вече има изградена имунизация на аудиторията... и това не става веднага, автоматично със създаването на страницата, така че авторите да го видят и премахнат някак, а няколко часа след това, извън взора им, когато се предполага посетителите да отворят страницата.

Нима има изход или да се върнем само да ни се забие кръста отгоре. Досущ като кръста, който последния рибар на последния напълно див плаж в България, заби на скала преди да се спомине. На това място срещнах рибар от Камчатка, който ми разказа как в продължение на 20 000 години неговото племе са ловили големи редки риби преди да ги изгони мафията от целия полуостров и да изчезнат. Тези риби живяли между 1 и 6 години преди да дойдат специално да си хвърлят хайвера  специално в устието на Северния Ледовит Океан. Идват в найрекрасния си пълен цветен вид в края на пролетта, пременени за осъществяването на генетично програмирания си замисъл. И умират. Там, където са се родили.

Нека се ангажираме да опазим наистина плажовете. Искам да се върна в топла България и да се оженя на непокътнатия чист плаж и да създам потомство, не искам да се върна накрая, малко преди да умра.
