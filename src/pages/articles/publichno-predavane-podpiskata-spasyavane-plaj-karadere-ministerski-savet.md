---
templateKey: 'article-page'
title: 'Публично предаване на подписката за спасяване на плаж Карадере в Министерски Съвет'
slug: 'publichno-predavane-podpiskata-spasyavane-plaj-karadere-ministerski-savet'
date: '2014-09-08T00:00:00.000Z'
author: 'robotovictor'
cover: ''
meta_title: 'Публично предаване на подписката за спасяване на плаж Карадере в Министерски Съвет'
meta_description: 'в 11.00 часа днес, 8-ми септември 2014 г. "Националаната гражданска инициатива за запазване на Последния див плаж на България - Карадере в настоящия му, незастроен вид" ще предаде събраните над 5 000 подписа на граждани в защита на небезизвестния плаж Карадере във Варненска област на министър - председателя на страната професор Георги Близнашки.'
tags:
  - Статия
---

в 11.00 часа днес, 8-ми септември 2014 г. "Националаната гражданска инициатива за запазване на Последния див плаж на България - Карадере в настоящия му, незастроен вид" ще предаде събраните над 5 000 подписа на граждани в защита на небезизвестния плаж Карадере във Варненска област на министър - председателя на страната професор Георги Близнашки.

Инициативата бе проведена при стриктно спазване на закона За Пряко Участие На Гражданите В Държавната Власт. Попълването изключително на бланки с отделен лист хартия за всеки подписващ се пълнолетен български гражданин. Подписите бяха събрани в минималния, посочван от закона срок - един месец с надеждата, и че кабинета ще съумее за същия период да обработи технически подписката и да даде отговор още до изборите. По закон Министерски съвет е длъжен да отговори в рамките на три месеца, при това публично. Гражданският инициативен комитет възлага големи надежди на този експертен, независим кабинет и по - специално на видния конституционалист и радетел за правова държава професор по право Георги Близнашки и адмирира взетото вече решение на Министерството на околната среда и водите за спиране на строежите на къмпинг Корал.

Подобно е и едно от исканията на гражданската инициатива за Карадере. Основното желание е за създаване на нова защитена местност "Карадере", каквато понастоящем не съществува - само някои части от гората над плажа попадат в пределите на Зона "Натура 2000". При неговото удовлетворяване няма да се налага при всеки нов инвеститор да се събират подписи, организират протести и депозират искания за отмяна на незаконни административни актове. напомняме, че  вмомента текат процедури на две инвеститорски фирми с апетити към Карадере: "Макси-1" и "Мадара Юръп".
