---
templateKey: 'article-page'
title: 'Протест за Карадере в София'
slug: 'protest-za-karadere-v-sofiya'
date: '2010-10-27T00:00:00.000Z'
author: 'kdAdmin'
cover: ''
meta_title: 'Протест за Карадере в София'
meta_description: ''
tags:
  - Действие
---

Зелените организират протест в София под надслов "За Пирин и Карадере - Времето изтича!". Протестът е насрочен за сряда, 27.10.2010, от 9.00 до 10.00 ч. на площад "Независимост", пред бившия Партиен дом. Искането на Зелените, свързано с Карадере, е министърът на околната среда и водите да издаде решение, с което да констатира значителното въздействие на проектите за застрояване в района и трайно да спре унищожаването на защитената зона. В сряда протестиращите ще направят жив зелен часовник и ще започнем обратно отброяване! Желаещите да се включат са поканени да облекат по възможност зелени дрехи.

В съобщението на Зелените се цитира министърът на регионалното развитие и благоустройството Плевнелиев, който заявил: „С работата на комисията искаме да възстановим държавността и да покажем, че имаме силна воля да се справим с хора, които се разхождат с куфарчета с пари и си мислят, че могат да купуват институции”. Силно се надяваме казаното от министър Плевнелиев да е истинската причина за тази акция, както и това да е основен принцип на всички министри от кабинета на ГЕРБ, заявяват организаторите на протеста.

Зелените издигат искания за оставките на Министър Нона Караджова, на ресорния заместник министър Евдокия Манева и на директора на Националната служба за защита на природата Михаил Михайлов, във връзка с незаконното разширяване на лифтове в Национален парк Пирин . "Настояваме за незабавно прекратяване на незаконното строителство в НП Пирин с отнемане на издадените разрешителни, и така също разкриване на истинските собственици на офшорката Юлен АД", се казва в съобщението на Зелените.
